एक महिनादेखि जारी लकडाउनको अबको मोडालिटीबारे छलफल गर्न कोरोना रोकथाम तथा नियन्त्रण उच्चस्तरीय समन्वय समितिको बैठक बस्दैछ ।
११ बजे सिंहदरबारमा बस्ने बैठकले लकडाउनलाई खुकुलो बनाउने कि निरन्तरता दिने भन्ने विषयमा छलफल गर्नेछ ।
शुक्रबारको मन्त्रिपरिषद् बैठकमा लकडाउनलाई कसरी लैजाने भन्ने बारे छलफल भएपछि प्रधानमन्त्री केपी शर्मा ओलीले लकडाउनको नयाँ मोडालिटीबारे छलफल गरी प्रस्ताव ल्याउन उच्चस्तरीय समितिका संयोजक उपप्रधानमन्त्री ईश्वर पोखरेललाई निर्देशन दिएका थिए ।
उच्चस्तरीय समितिका सदस्य एक मन्त्रीका अनुसार शुक्रबार मन्त्रिपरिषद्‍मा लकडाउनलाई खुकुलो बनाउने कि कडा बनाउने भन्ने बारे छलफल भएको थियो ।
उनका अनुसार कोरोना संक्रमणको अवस्था हेरेर विभिन्न स्थानको वर्गीकरण गरी त्यसै अनुसार फरक फरक नीति लिने मोडालिटीमा छलफल भएको छ ।
यसअनुसार उदयपुर, पर्सा लगायतका संक्रमण देखिएका क्षेत्रलाई १ संवेदनशील क्षेत्र मानिएको छ ।
यो क्षेत्रमा लकडाउन झन् कडा बनाउने, स्वास्थ्यकर्मी र सुरक्षाकर्मी थप्ने र यसमा केन्द्र सरकारले प्रदेश र स्थानीय सरकारलाई सहयोग गर्ने, यो क्षेत्रमा परीक्षण पनि व्यापक मात्रामा बढाउने तयारी सरकारको छ ।
यो मोडालिटीमा जाँदा दोस्रो नम्बरमा सुदूरपश्चित र कर्णाली प्रदेशका लागि अर्कै रणनीति अपानाइनेछ ।
यो क्षेत्रमा संक्रमण छैन तर परीक्षण हुन बाँकी ठूलो समूह छ ।
यसैले यहाँ परीक्षण अझै बढाउने र लकडाउन पनि तुरुन्तै खुकुलो नपार्ने रणनीति सरकारले लिन सक्छ ।
तेस्रो नम्बरमा काठमाडौं र पोखरालगायतका ठूला सहरहरु छन् ।
यी सहरहरु जहाँ संक्रमित छैनन् तर आर्थिक कारोबारका केन्द्रहरु हुन् ।
यी स्थानमा कडा अनुगमनका साथ लकडाउन खुकुलो बनाउनु पर्ने प्रस्ताव केही मन्त्रीहरुको छ ।
जिल्ला र प्रदेश तथा सहरबाट बाहिर आवतजावत गर्न नदिने तर उद्योग धन्दा, कलकारखाना र केही आवश्यक सेवा क्षेत्रलाई खुकुलो बनाउनु पर्ने उनीहरुको भनाई छ ।
स्रोतका अनुसार अर्थमन्त्री युवराज खतिवडा पनि यसकै पक्षमा छन् ।
उनले लामो समय कडा लकडाउन गर्दा अर्थतन्त्र डगमगाउने बताएका छन् ।
यी सबै प्रस्ताव र मोडलहरुबारे उच्चस्तरीय समितिमा छलफल हुनेछन् ।
छिमेकी भारतमा अझै एक साता लकडाउन रहेकाले त्यति अवधिसम्म लकडाउन थप्नुपर्ने मत पनि एकथरीको छ ।
अन्तर्राष्ट्रिय सीमा र हवाई उडान तथा लामो दूरीका सवारी साधानलाई भने अझै केही समय बन्द नै गर्नुपर्ने प्रस्ताव छ ।
कर्णालीका मुख्यमन्त्री महेन्द्रबहादुर शाहीले सोमबार १० वटै जिल्लाका जिल्ला समन्वय समिति प्रमुखसँग भिडियो कन्फरेन्सबाट छलफल गरे ।
उनले कोरोना भाइरस (कोभिड–१९) विरुद्ध उच्च मनोबल, धैर्यता र आवश्यक सावधानी  अपनाइ प्रतिकार्यमा जुट्न र स्थानीय तहसँग समन्वय गर्न जिसस प्रमुखलाई आग्रह गरे ।
सरकारले लकडाउन अवधि लम्ब्याएसँगै कर्णालीमा भिडियोबाट महत्वपूर्ण बैठक हुने गरेका छन् ।
सरोकारवालासँग छलफल गर्ने क्रम बढेको छ ।
कर्णाली प्रदेशसभा सचिवालयले भिडियो कन्फरेन्सको अभ्यास गत माघदेखि सुरु गरिसकेको छ ।
मुख्यमन्त्री शाही, आन्तरिक मामिला तथा कानुनमन्त्री नरेश भण्डारी, आर्थिक मामिला तथा योजनामन्त्री प्रकाश ज्वाला र सामाजिक विकासमन्त्री दल रावलले अन्तरजिल्ला र अन्तरप्रदेशस्तरमा रहेका सरोकारवालासँग कोरोनाको जोखिम रोक्ने र विकास निर्माणका कामबारे नियमित छलफल गरिरहेका छन् ।
भिडियोबाटै मुख्यमन्त्री शाहीले १० वटै जिल्लाका प्रमुख जिल्ला अधिकारीसँग कुरा गर्दै उपलव्ध जनशक्तिको प्रयोगबाट मौसमी कृषि कार्य गर्नका लागि सहजीकरण गर्न निर्देशन दिए ।
आन्तरिक मामिला तथा कानुनमन्त्री भण्डारीले पनि शुक्रबार सबै जिल्लाका समन्वय समिति प्रमुखसँग अहिलेको परिस्थितिको सामनाका लागि भइरहेका पहल र चुनौतीबारे भिडियोबाटै छलफल गरेका छन् ।
सामाजिक विकासमन्त्री दल रावलले १० वटै जिल्लाका स्वास्थ्य कार्यालयसँग हप्तामा एकपटक भिडियो कन्फरेन्समार्फत छलफल गर्ने गरेको जानकारी दिए ।
मुख्यमन्त्री र मन्त्रीहरुले ‘जुम’ र प्रदेशसभा सचिवालयमा रहेको प्रविधि प्रयोग गरेर जिल्लाका सरोकारवालासँग साक्षात्कार गरिरहेका हुन् ।
प्रदेशसभा सचिवालयले अहिलेसम्म ८ पटक भिडियो कन्फरेन्स गरिसकेको छ ।
शुक्रबार पनि सातै प्रदेशका सभामुख र उपसभामुखले अहिलेको परिस्थितिमा मिलेर जाने सन्दर्भमा भिडियोबाटै ऐक्यवद्धता जनाए ।
सभामुख राजबहादुर शाहीले एक प्रदेशको संकटमा अर्को प्रदेशको पनि सहयोग र समन्वय सधैं भइराख्ने भएकाले प्रतिवद्धता जाहेर गरिएको बताए ।
सामाजिक विकासमन्त्री रावलले भिडियो कन्फरेन्स खर्चिलो नहुने भएकाले आगामी दिनमा पनि निरन्तरता दिइने बताए ।
मुख्यमन्त्री शाहीले लकडाउनको समयमा वैठक र भेटघाटको विकल्प भिडियो कन्फरेन्स भएको औंल्याए ।
‘पछि पनि यो प्रविधिको प्रयोग गर्नेछौं,’ उनले भने, ‘भिडियो कन्फरेन्सका लागि आवश्यक पर्ने थप प्रविधि र उपकरण व्यवस्थापन गर्न प्रदेश सरकारले तयारी थालिसकेको छ ।’
मध्यपश्चिमाञ्चल विश्वविद्यालयले शिक्षाशास्त्र संकायका विद्यार्थीका लागि अनलाइन कक्षा सञ्चालन गरिरहेको छ ।
लकडाउनकै अवधिमा विश्वविद्यालयका उपकुलपति प्रा.डा. नन्दबहादुर सिंहले पनि भिडियोबाटै शिक्षकहरुलाई प्रशिक्षण दिएका छन् ।
शिक्षाशास्त्र संकायका डीन विष्णुकुमार खड्काले शनिबारदेखि केन्द्रीय तथा आंगिक क्याम्पसमा अनलाइन कक्षा सञ्चालन गर्न करिब २ सय शिक्षकलाई तालिम सुरु हुने बताए ।
उनका अनुसार शिक्षाशास्त्र संकायले अहिलेसम्म १६ वटा अनलाइन कक्षा सञ्चालन गरिसकेको छ ।
अमेरिकी राष्ट्रपति डोनाल्ड ट्रम्प फेरि एकपटक निकै आलोचित भएका छन् ।
कोरोना भाइरस (कोभिड–१९) को उपचार गर्ने विधि सिकाएपछि उनको कडा आलोचना भएको हो ।
कोरोना संक्रमितको शरीरमा डिस्इन्फेक्टेन्ट (कीटनाशक पदार्थ) सुईमार्फत लगाउनुपर्ने बताएका हुन् ।
साथै, उनले परावैजनी किरणले बिरामीको शरीरलाई संक्रमणमुक्त बनाउन सकिनेसमेत दाबी गरेका छन् ।
एक अमेरिकी अधिकारीले सूर्यको किरण तथा डिस्इन्फेक्टेन्टले कोरोनाको संक्रमण नास हुने बताएपछि उनले त्यस्तो दाबी गरेका बीबीसीले जनाएको छ ।
डिपार्टमेन्ट अफ होमल्यान्ड सेक्युरिटीका विज्ञान तथा प्रविधि निर्देशनालयका कार्यवाहक प्रमुख विलियम ब्रायनले कोरोना भाइरस सूर्यको किरण तथा तापका कारण निष्क्रिय हुने दाबी गरेका थिए ।
ह्वाइहाउसमा आयोजित नियमित पत्रकार सम्मलेनका क्रममा उनले अमेरिकी सरकारको अनुसन्धानमा त्यस्तो देखिएको दाबी गरेपछि ट्रम्पले उपचार विधि सुझाएका हुन् ।
‘हामीले परावैजनी वा अन्य कुनै शक्तिशाली प्रकाशले मानिसको शरीरमा प्रहार गर्‍यौं भने, पत्रकार सम्मेलनका क्रममा डा. डेबोराह ब्रिक्सतर्फ फर्कंदै ट्रम्पले भने, ‘मलाई लाग्छ, त्यसले संक्रमणलाई एक मिनेटमा नै परास्त गरिदिन्छ ।’
ब्रिक्स ह्वाइटहाउसको कोरोना भाइरस रोकताथ तथा नियन्त्रण कार्यदलका संयोजक हुन् ।
‘हामीले देखेका छौं, कसरी डिस्इन्फेक्टेन्टले एक मिनेटमै ठीक पार्छ ।
केवल एक मिनेट ।
के हामीले अन्यत्र सफाइ गरेजस्तै डिस्इन्फेक्टेन्टलाई सुईमार्फत हाल्न सक्दैनौं ?
यो निकै चाखलाग्दो छ, परीक्षण गर्न,’ आफ्नो टाउको देखाउँदै ट्रम्प भन्छन्, ‘म डाक्टर होइन । तर मेरो दिमाग त निकै राम्रो छ नि, सुझबुझपूर्ण ।’
त्यसलगत्तै उनी ब्रिक्सतर्फ फर्कन्छन् र प्रकाश र तापको प्रयोगबारे उनलाई सोध्छन् ।


विवादित अध्यादेशका कारण अप्ठ्यारोमा परेका प्रधानमन्त्री केपी शर्मा ओलीले पार्टी स्थायी कमिटी बैठक रोक्न खोजेका छन् ।
स्थायी कमिटी बैठक बसेमा आफूविरुद्ध माहोल खडा हुने र राजीनामा दिनुपर्ने मागसमेत उठ्ने जानकारी नेताहरूले नै दिएपछि ओलीले ‘बैठक नै नबसौं’ भन्ने आग्रह शीर्ष नेताहरूसँग राखेका हुन् ।

गत सोमबार प्रधानमन्त्री ओलीले दुई अध्यादेश ल्याएपछि पार्टीभित्र र बाहिर चर्काे विरोध भयो ।
विरोध र विवादका कारण उनले शुक्रबार अध्यादेश फिर्ता लिएसँगै राष्ट्रपति विद्यादेवी भण्डारीले खारेज गर्ने निर्णय पनि गरिसकेकी छन् ।
अध्यादेशकै कारण सुरु विवाद अध्यादेश फिर्ता भएपछि सल्टिनुपर्ने तर्क ओलीको छ ।
दोस्रो हुलाकी सडक अन्तर्गत लमही–कोइलाबास सडक विस्तार तथा कालोपत्रे भइरहेको छ ।
संरचना नभत्काएका कारण सडक निर्माणमा ढिला भएको उनले बताए ।
‘सडक निर्माणको काम रोकिन थाल्यो । आफैं भत्काउन धेरैपटक अल्टिमेटम दिँदा पनि अटेर गरे,’ यादवले भने,‘अन्तमा बल प्रयोग गरेर सडक खाली गरियो ।’
२० जनाले मुआब्जा पाएर आफै भत्काएको, तीन जनाले मुआब्जा नपाएर पनि भत्काएको र मुआब्जा पाएर पनि अटेर गरेका एक दर्जन घरमा डोजर लगाउनु परेको उनले बताए ।
संवाददाता पहरेदार शासनप्रणाली स्वास्थ्यकर्मी बजारीकरण विरोधपत्र साहित्यकार कार्यपद्धति कानुनमन्त्री प्रयोगविधि काव्यशास्त्र कथाकारिता खच्चडवाला नैतिकता खुवाई कालिका सहसचिवहरु खाएन नखानु खाएनछ चुवावट ।
मकवानपुरका दुई पालिकाले बाँझो जमिन उपयोगमा ल्याउने भएका छन् । थाहा नगरपालिका र मकवानपुरगढी गाउँपालिकाले आफ्नो पालिकाभित्र बाँझो रहेका जमिनमा खेती गर्ने भएका हुन् । त्यसका लागि पालिकाहरूले बाँझो जमिनको तथ्यांक संकलन गर्ने काम अन्तिम चरणमा पुर्‍याएका छन् ।
वाग्मती प्रदेश सरकारले पनि कृषि क्षेत्रलाई जोड दिन स्थानीय सरकारसँग आग्रह गरेको छ। साथै बीउबिजन र मल उपलब्ध गराउने प्रतिबद्धता जनाएको छ ।
सत्तारुढ नेकपाका उपाध्यक्ष वामदेव गौतमले पार्टीभित्र र सरकार संचालनमा उत्पन्न भएका समस्या समाधान पार्टी र पार्टी किमिटीलाई बाइपास गरेर नहुने सुझाव प्रधाानमन्त्री केपी शर्मा ओलीलाई दिएको प्रष्ट पारेका छन् ।
आइतबार विज्ञप्ति जारी गर्दै गौतमले सरकारले ल्याएको अध्यादेश जारी र खारेज प्रकरणलाई लिएर पार्टीभित्र र समस्या उत्पन्न भएको उल्लेख गरेका छन् । 'समय र परिस्थिति प्रतिकूल जारी अध्यादेशहरू खारेज गरिएपछि पनि अनेकौं समस्या पार्टीभित्र उत्पन्न भएका छन्,' गौतमले जारी गरेको विज्ञप्तिमा लेखिएको छ, 'यी समस्या समाधान पार्टी र पार्टी कमिटीलाई बाइपास गरेर होइन प्रधानमन्त्रीले प्रत्यक्ष छलफल गरेर र सबै किसिमका विचारहरूको सामना गरेर मात्र गर्न सकिन्छ ।'

अध्यादेश फिर्ता लिएपछि समस्या नरहेको भन्दै ओलीले नेताहरूलाई मनाउने प्रयास गरिरहेको अवस्थामा गौतमले भने आवश्यक परे केन्द्रीय कमिटी बैठकसमेत बोलाउनुपर्ने सुझाव दिएको बताएका छन् । 'सचिवालय, स्थायी कमिटी र आवश्यक परे केन्द्रीय कमिटी बैठक बोलाउनुस्। सबभन्दा पहिले सचिवालय बैठक बोलाउन र सबैका सुझावलाई सम्मान गर्दै साझा प्रयत्नबाट समस्या समाधान गर्नोस् भनेर मैले प्रधानमन्त्रीलाई सुझाव दिएको हुँ,' प्रधानमन्त्रीसँगका कुरालाई गौतमले यसरी विज्ञप्तिमा उल्लेख गरेका छन् ।

आफ्ना कुरा प्रधानमन्त्रीले धैर्यतापूर्वक सुनेको गौतमले लेखेका छन् । आफू र प्रधानमन्त्रीबीच भएका कुराबारे मनमौजी किसिमले टिप्पणी भएको पनि उनले लेखेका छन् ।
उपसभामुख चयन नभएसम्म विपक्षी दलका नेता शेरबहादुर देउवाको उपस्थितिबिना संवैधानिक परिषद्को बैठकसमेत बस्न नसक्ने भएको छ ।
अध्यादेश खारेज भएसँगै उपसभामुख निर्वाचित नभएसम्म देउवाको सहमतिबिना परिषदले संवैधानिक निकायहरूमा नियुक्तिको सिफारिससहित कुनै पनि निर्णय गर्न नसक्ने जानकारी संवैधानिक मामिलाका जानाकारले दिएका छन् ।

गणपुरक संख्या घटाउन सरकारले ल्याएको अध्यादेश शुक्रबार खारेज भएसँगै देउवाको उपस्थितिबिना परिषदको बैठक नै बस्न नसक्ने स्थिति उत्पन्न भएको हो ।

संवैधानिक परिषदसम्बन्धी ऐनमा ६ सदस्यीय संवैधानिक परिषदको गणपुरक संख्या पुग्न अध्यक्ष र कम्तीमा चार सदस्य उपस्थित हुनै पर्ने अनिवार्य व्यवस्था छ ।
परिषदमा प्रधानमन्त्री अध्यक्ष र प्रधानन्यायाधीश, सभामुख, राष्ट्रियसभाको अध्यक्ष, विपक्षी दलको नता र उपसभामुख सदस्य रहने संवैधानिक व्यवस्था छ ।
माघको पहिलो साता शिवमाया तुम्बाहाङ्फेले राजिनामा दिएपछि उपसभामुख पद रिक्त छ ।

उपसभामुख पद रिक्त रहेकाले ऐनअनुसार परिषदको बैठक बस्नलाई अध्यक्ष र बाँकी चारैजना सदस्य अनिवार्य उपस्थित हुनु पर्छ ।
देउवा या अरू कुनै एक सदस्य अनुपस्थित हुनासाथ परिषदको बैठक कोरम नपुग्ने कारण बस्न सक्तैन ।

बार एसोसिएसनका अध्यक्ष रहिरसकेका कानुन व्यवसायी शेरबहादुर केसीले उपसभामुख निर्वाचित नभएसम्म अध्यक्ष र बाँकी सबै सदस्यको उपस्थितिमा मात्र परिषदको बैठक बस्न सक्ने बताउँछन् ।
‘कानुनतः देउवा या अरू कुनै एक सदस्य अनुपस्थित हुनासाथ परिषदको बैठकै बस्न मिल्दैन,’ केसीले भने ।

एकादेशमा एक राजा थिए । उनले त्यस्तो अधिराज्यमा शासन गर्थे, जहाँका सबै मानिस खुशी थिए । उनका छिमेकी अधिराज्यहरु भने निरन्तर युद्ध गरिरहेका हुन्थे ।
एक दिन राजाले आफ्ना सल्लाहकारलाई बोलाएर भने, ‘हाम्रो देशमा मात्र कसरी शान्ति रहेको छ?’

‘किनभने मानिसहरु सन्तुष्ट छन्,’ सल्लाहकारले उत्तर दिए।

‘तर मानिसहरु के कुराले सन्तुष्ट छन्?’ राजाले फेरि सोधे।

‘किनभने आफूले गर्ने काममा सबै रमाएका छन्।’

‘युद्धले घेरिएर बस्न खतरा हुन्छ,’ राजाले चिन्तित हुँदै सोचे, ‘आपसमा लड्दालड्दा वाक्क भएर उनीहरुले एक दिन हामीलाई आक्रमण गर्न के बेर ! हामीले कसरी हाम्रा छिमेकीलाई शान्तिको महत्व सिकाउन सक्छौं ?’

एक दिन राजा तालतिर हेरेर टोलाउँदै गर्दा एक जना माझी उनीसामु आए । उनले माझीलाई सोधे, ‘हाम्रा छिमेकीलाई शान्तिको महत्व सिकाउने कुनै उपाय तिमीलाई थाहा छ ?’

‘ती सबैले फरकफरक भाषा बोल्छन्,’ माझीले भने, ‘तिनीहरुले कसरी बुझ्न सक्लान्, मलाई थाहा छैन ।’

माझी सही थिए ।

तालको अवलोकनमा पूरै दिन बिताएपछि राजालाई एउटा जुक्ति फुर्‍यो ।

अर्को दिन उनले आफ्नो अधिराज्यका सम्पूर्ण जनतालाई एक ठाउँमा बोलाए । ‘शान्तिबारे सबैभन्दा राम्रो चित्र जसले बनाउँछ, उसले सुनका १० ओटा सिक्का पाउँछ,’ राजाले भने ।

उनका सबै उत्साहित प्रजा चित्र बनाउने काममा लागे ।

कढाई कारिगर ।

रोटी सेक्ने ।

सैनिक ।

स्कुलको सबैभन्दा राम्रो विद्यार्थी ।

स्कुलको सबैभन्दा नराम्रो विद्यार्थी ।

सबैले वर्षको अन्त्यसम्ममा आआफ्ना चित्र बुझाए, लोभलाग्दो पुरस्कार पाउने लालसामा ।

रासका रास चित्र थुप्रिए । कुन चित्रले सबैभन्दा राम्ररी शान्तिलाई झल्काउँछ भनेर निर्णय गर्न राजालाई कठीन भयो । धेरै चिन्तनपछि अन्त्यमा उनले नतिजा सुनाउन आफ्ना प्रजालाई डाके ।

‘तपाईंहरुको प्रयासका लागि धन्यवाद। तपाईंहरु सबैले बनाएका चित्र उत्कृष्ट थिए । किनकि ती प्रेमपूर्वक बनाइएका थिए । तर पुरस्कार दिनका लागि मैले एउटा मात्र चित्र छान्नुपर्थ्यो । छान्न त मलाई यो चित्र छान्न मन थियो,’ राजाले एउटा चित्र देखाउँदै भने, ‘यसमा हिमालको शक्ति छ, सूर्यको ऊर्जा छ, घरको सुरक्षा छ, खानाको सुविधा छ, तालको शान्ति छ, वनको छहारी छ, चराको खुसी छ र छ बच्चाको निर्दोषता । यो सुन्दर चित्र हो । शान्तिको साँच्चै प्रतिनिधित्व गर्ने अर्को चित्र नभएको भए पक्कै मैले यसलाई पुरस्कार दिन्थें ।’


राजाको छनोट देखेर मानिसहरु स्तब्ध भए ।

‘मलाई लाग्छ, हाम्रा राजा पागल भएका छन्,’ एक महिलाले भनिन् ।

‘त्यस्तो कुरुप चित्रले शान्तिको प्रतिनिधित्व गर्छ भनेर गम्भीरतासाथ त राजाले भन्नु नपर्ने,’ रोटी सेक्नेले भने ।

‘सायद हामीले कला बुझ्ने मानिसलाई बोलाउनुपर्छ होला,’ राजाका ज्योतिषीले भने ।

‘कि म कलाबारे केही जान्दिनँ, कि म शान्तिबारे केही बुझ्दिनँ भन्ने तपाईंहरुले सोच्नुभयो होला,’ राजाले भने, ‘यो चित्र हेर्दा सुरूमा त म पनि स्तब्ध भएको थिएँ ।
यसमा सबै प्रकृति नै आक्रोशमा छजस्तो भान हुन्छ ।
तर, वेग वायुले हिर्काइरहेको त्यो रूखलाई हेर्नुभयो भने मैले देखेसरी तपाईंहरुले देख्नुहुनेछ— त्यहाँ एउटा हाँगो छ ।
त्यस हाँगोमा एउटा गुँड छ ।
त्यस गुँडमा आफ्नी आमाले खाना ल्याइदिँदै छिन् भनेर खुशी हुँदै बसेको चराको बचेरो छ ।
मेरा लागि त्यो नै साँचो शान्ति हो ।
जब तपाईंको मन खुशीले परिपूर्ण हुन्छ, जब तपाईंसँग आफ्नो परिवार हुन्छ र त्यो परिवारका लागि तपाईं लड्न सक्नुहुन्छ, तब तपाईंको वरिपरि के भइराखेको छ, त्यसले अर्थ राख्दैन ।
किनकि शान्तिसँगै तपार्ईंले सबै कठिनाइलाई पराजित गर्नुभएको हुन्छ ।’

त्यो चित्रलाई प्रदर्शन गर्दै अन्य थुप्रै अधिराज्यमा लगियो। त्यहाँका सबैले राजाको सन्देश बुझे र सबैको हृदय शान्तिले भरिपूर्ण भयो ।

‘कला सिर्जनामा रमाउनेलाई कुन देशको कला उत्कृष्ट छ भन्ने भावना कहिल्यै पनि हुँदैन ।
हामीले आ–आफ्नै शैली, विषयवस्तु र माध्यममा समाज र मुलुकको विविध पक्ष उठान गरिरहेका हुन्छौं ।
तिनै कला र सिर्जना एकअर्कामा आदानप्रदान र अनुभव साटिरहेका हुन्छौं,’ बंलादेशकी चित्रकार तयेबा बेगम लिपिले यसरी वर्णन गरेजस्तै लाग्छ, बबरमहलस्थित सिद्धार्थ आर्ट ग्यालरीमा प्रदर्शनरत कलाकृति ।
ग्यालरीमा डेढ सातादेखि ‘नाउ देअर’ शीर्षकमा जारी चित्रकला प्रदर्शनीमा नेपाल, भारत, पाकिस्तान र बंगलादेशका आधा दर्जनभन्दा बढी चित्रकारका तीन दर्जन चित्रमा विविध भाव र विषय समावेश छन् ।
चित्र, फोटोग्राफजस्ता कलाकृतिमा कतै मानव रूप चित्रण त कतै मानवीय संवेदना, कतै धार्मिक आस्था अभिव्यक्त छन् भने कतै प्राकृतिक विपत्तिका विषय उठाइएका छन् ।
यात्राकै क्रममा सिर्जित कलाकृति प्रदर्शन गर्ने यस समूहले नेपालमा दुई वर्ष अघिदेखि कोरेका चित्रलाई अहिले प्रदर्शनीमा ल्याएका हुन् ।
केही चित्रकारले परम्परागत पौभा र थाङ्का विधालाई आधार मानेर चित्रमा ढाल्ने जमर्को गरेका छन् ।
त्यस्तै, चित्रकार पृथ्वी श्रेष्ठले वाटर कलरमा आफू र छायाको सम्बन्ध ‘विथ यु आई’ शीर्षकमा चित्रण गरेका छन् ।
प्रदर्शनीमा बंगलादेशका महबर रहमानले विश्वका चर्चित व्यक्तित्वका पोट्रेटलाई गोल्ड लिफ माध्यममा कोरेका छन् ।
भारतबाट एम प्रभातले डिजिटल प्रिन्ट र अर्काइभल पेपरका माध्यममा नेपालको भूकम्पको पीडादायी अवस्थालाई फोटोग्राफमाथि प्रस्तुत गरेका छन् भने सीमा कोहलीले पेन, इन्क र वाटर करलमा पौभाजस्तै देखिने देवी तथा महिला फिगरमा तयार गरेका चित्र मोहक छन् ।
पाकिस्तान वासिम महम्मद, मारिया वासिमलगायतका कलाकृति ग्यालरीमा प्रदर्शनरत छन् ।
कलाबाट नै एक आपसी सम्बन्ध विस्तार र विचारको आदानप्रदान गर्न लागिपरेको यो समूहले नेपालपछि भारत, पाकिस्तान, बंगलादेश, स्विट्जरल्यान्डमा पनि प्रदर्शनी गर्ने चित्रकार दर्शनधारीले बताइन् ।
चित्रका माध्यमबाट बहुदेशीय कलाकर्मी सिर्जना झनै नजिकिने चित्रकार रहमानको विश्वास छ ।
प्रदर्शनी मंगलबारसम्म चल्नेछ ।
बेगमले ‘लस्ट इन क्लाउड’, ‘मेटल मास्क वयर्स’, ‘छिन्नामस्त’ जस्ता शीर्षकमा तयार गरिएका चित्रमा महिला विषय प्राथमिकता दिएकी छन् ।
महिला भएकै कारणले उनीहरूले भोगिरहेका सामाजिक भेदभाव, थिचोमिचो, मुस्लिम समुदायमा महिलाले मुहार ढाक्नुपर्ने परम्परालाई बेगमले पेन्सिल र अर्थ कलरको सहायताले पेपरमा उतारेकी छन् ।
उनले महिलालाई विभिन्न देवीका अवतारमा पनि प्रस्तुत गरेकी छन् ।
अहिले खुला बन्दै गइरहेको समाजमा पनि दमित रहेका महिलाको अवस्थालाई जस्ताको त्यस्तै चित्रमार्फत ल्याइएको उनले जनाइन् ।
बेगमले भिन्न देशको कलाकृति भए पनि यसले सबै मुलुकका महिलाका भावना समेट्ने दाबी गरिन् ।
नेपालबाट चित्रकार सौरगंगा दर्शनधारीले पौभा शैलीको प्रभाव ग्रहण गर्दै मान्छेका दैनिकी, उपत्यकाको परिवेश र अहिले बाँचिरहेको मानव समाजलाई देखाएकी छन् ।
उनले चंगा, चरा, फूललाई प्रतिविम्बका रूपमा चित्रमा प्रस्तुत गरेकी छन् ।